1)  Yapay zekanın devriminin başladığını, nasıl ki telefon ve kişisel bilgisayarlar son 30 yılda inanılmaz bir hızla gelişim ve değişim katettiyse yapay zekanında bir o kadar hızlı gelişeceğini ve hayatımızın her alanının bir parçası olacağına inanıyorum. 
Bu gelişmelerin henüz başındayken bunun farkında olan ve bu alanda çalışmalar yapan ülkelerin, gelecek yıllarda dünyanın teknolojisine ve bilimine yön vereceğini düşünüyorum. 
Yapay Zeka gelecekte savunma sanayi, iş geliştirme, finans, sağlık gibi bir çok alanda hayatımızı bir dijital dönüşüme sokacaktır. Bunlardan en heyecan vericisi sanal gerçeklik, oyun ve eğlence sektörü olur diye düşünüyorum.

2) Yapay Zeka dediğimiz zaman burda bir zekadan söz ediliyorsa ilgili makinenin ya da uygulamanın bir öğrenme yetisi olması gerekli termostat belli sıcaklıkalrda belirli rakamları göstermeye programlıyken yine hesap makinesi belirli rakamlar girildiğinde belirli sonuçları veren algoritmalara sahiptir. 
Eğer şöyle olsaydı, biz çeşitli veriler verseydik oradan çıkarımla gelecekteki soruları yanıtlayabiliyor olsaydı yapay zekaya sahip diyebilirdik. 2³ = 8'dir , 3³ = 27'dir bu durumda 4³ = ? sorusunu cevaplayabilseydi, veri girişi sonucunda veri analizi ve öğrenme yeteneği olduğu düşünülebilirdi.

3) Yapay zekaya karşı oynanan bir satranç oyununun aslında ilk birkaç hamleden sonucunun belirli olduğunu yapay zekanın kafasında çoktan oyunun bittiğini düşünüyorum çünkü belirli kurallar çerçevesinde sonlu hamle kombinasyonlarına sahip basit bir oyundur. 
Aslında araç kullanmakta yapay zeka için bir o kadar basittir ancak trafiğe çıkmak değil. Trafik dediğimiz zaman işin içine insan unsuru girer ve bence insan yapay zekanın zayıf noktasıdır. Yapay zeka bir insanın günümüzdeki teknolojisiyle nasıl karar vereceğini, tehlike ve panik anlarında nasıl davranacağını bilemez.
Burada yapay zekadan farklı olarak insanoğlunun tecrübesi ve öngörüsü diğer sürücü ve yayalarla olan iletişimi onu bir adım öne taşır. Çünkü bazen en optimum karar, doğru ya da etik olmayabilir. Ancak onbinlerce yıllık insanoğlu deneyimiyle, daha bebek olan yapay zeka teknolojisini karşılaştırmanın haksızlık olduğunu düşünüyorum.
Yapay zekanın gelişmesiyle en azından araç trafiğindeki insanoğlu farktörünün devreden çıkmasıyla kaza oranlarının büyük ölçüde azalacağına inanıyorum. Burada otomobillerin birbirleriyle kuracağı iletişim çok önemli. 
Örneğin x arabasının karşıdan gelen y arabasının lastiğinin havasının inik olduğunu bilmesi ve ona göre kendi risk analizini yaparak biraz daha sağdan gitmesi belki bir kazayı önleyebilir. Burada tüm makinaların birbirlerinin teknik durumları hakkında bilgi sahibi olabilme yetenekleri var ki bu insanoğlunun çok ötesinde.
Günümüz için her ne kadar yeterli olmasada makinelerin birbirleri arasındaki iletişimin (otomobiller, trafik ışıkları, benzinlikler, yollara yapılacak sensörler, uydu ağı ve görüntüleri, park yerleri) gelecekte trafiği günümüzdekinden iyi hale getireceği ve kaza, zaman kaybı, yoğunluk gibi durumları minimuma indireceğini düşünüyorum.
