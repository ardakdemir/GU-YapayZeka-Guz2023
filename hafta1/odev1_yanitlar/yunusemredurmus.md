Yapay zeka sizin için ne ifade ediyor? Gelecekte en merak ettiğiniz uygulama alanları nelerdir? 

- Yapay zeka benim için yapılan programlamaların hayat bulmuş halidir. Şu an için bir çok alanda da kullanıldığını görebiliyoruz. Artık yapay zeka ile kod bile yazılabiliyor ve sohbet bile edilebiliyor. Gelecekte de bir çok alanda göreceğimizi düşünüyorum.
- Şu an bile yapay zeka ile resimler oluşturup, logolar tasarlanabiliyor. İlerde de hem yazılım sektöründe hem de resim sektöründe yapabileceklerini merak ediyorum.

Evimizdeki sıcaklığı ölçmeye yarayan termostat veya hesap makineleri yapay zekaya örnek olabilir mi ve sizce zeki mi? Gerekçe vererek açıklayın. 

- Bence termostat ve hesap makineleri de yapay zekadır. Çünkü insan tarafından nasıl programlandıysa o şekilde çalışır. Bu araçlardaki yapay zekaya ne öğretilirse onu yapabilir, bir öğrenme süreci yoktur. Fakat zeki denemezler çünkü kendi düşündükleri bir durum yok ortada. Sadece programlandıkları şekilde gelen verileri inceler ve ona göre bir sonuç verirler.

Yapay zeka bir yandan insanlar için çok karmaşık olan satranç gibi bir oyunda dünyanın en iyilerini farkla yenerken öte yandan araba kullanmak gibi insanların kısa sürede öğrenebildiği bir yetiyi öğrenmekte çok zorlanıyor. Sizce bunun sebepleri ne olabilir?

- Bana göre bunun sebebi, satranç gibi bir oyunda belirli sınırlar olması. 
- Örneğin satranç 8x8 bir alanda, belirli taşlarla oynanan bir oyun. Buradaki bütün etkenler belirli olduğu için hesap yapılması analiz edilmesi zor olsa da araba kullanmaya göre çok fazla etken yok.
- Tahtanın anlık olarak durumunu analiz ettirerek, böyle durumlarda en mantıklı hareketleri yapmasını sağlayarak ve uygun kodlamayla yapay zekaya en iyi hamleler yaptırılabilir.
- Fakat iş araba sürmeye geldiğinde, artık yapılması gereken analiz bir tahtadan çıkıyor ve gerçek dünyanın analiz edilmesi gerekiyor.
- Bunun için de her küçük şeyin bile hesaba katılıp ona göre işlenmesi gerekir.
- Örneğin bu durumda yapay zekanın arabanın bulunduğu zemini algılaması, yol şeridinden çıkmaması, önüne bir engel( bir nesne veya canlı) çıktığında bunu farketmesi, ufak da olsa yolda bulunan çöpün bile analiz edilip duruma göre işlenmesi gerektiğinden satranca göre çok daha zorlu hesaplamalardan geçmek zorunda.
